
Υποβολή αιτήσεων / Κατηγορίες πτυχιούχων

Πριν το τέλος κάθε ακαδημαϊκού έτους η Συνέλευση του Τμήματος, με απόφασή της, προκηρύσσει σχετική με το Π.Μ.Σ. εκδήλωση ενδιαφέροντος για το επόμενο ακαδημαϊκό έτος. Η προκήρυξη δημοσιεύεται στον δικτυακό τόπο του Τμήματος και στον ημερήσιο τύπο.

Στην προκήρυξη αναφέρονται:

    ο μέγιστος αριθμός των φοιτητών που θα γίνουν αποδεκτοί στο Π.Μ.Σ. ο οποίος δε θα ξεπερνά τους σαράντα (40)
    οι προϋποθέσεις συμμετοχής υποψηφίων μεταπτυχιακών φοιτητών στη
    διαδικασία επιλογής
    τα δικαιολογητικά που πρέπει να υποβληθούν
    οι προθεσμίες υποβολής των δικαιολογητικών και η ακριβής διεύθυνση στην οποία πρέπει αυτά να υποβληθούν
    κάθε άλλη λεπτομέρεια που η Συνέλευση του Τμήματος θα κρίνει αναγκαία και η οποία θα διευκολύνει τη διαδικασία επιλογής των υποψηφίων μεταπτυχιακών φοιτητών

Απαραίτητες προϋποθέσεις συμμετοχής στο Π.Μ.Σ.. είναι οι εξής:

    Στο Π.Μ.Σ. γίνονται δεκτοί κάτοχοι τίτλου πρώτου κύκλου σπουδών Α.Ε.Ι. της ημεδαπής ή ομοταγών ιδρυμάτων της αλλοδαπής σύμφωνα με τις διατάξεις του άρθρου 34 του ν.4485/2017.
    Οι αλλοδαποί υποψήφιοι θα πρέπει να έχουν γνώση της ελληνικής
    γλώσσας.

Τα δικαιολογητικά που πρέπει να υποβάλουν οι υποψήφιοι είναι τα εξής:

    Αίτηση υποψηφιότητας.
    Αναλυτικό βιογραφικό σημείωμα.
    Αντίγραφα τίτλων σπουδών ή άλλα στοιχεία (π.χ. βεβαίωση περάτωσης) από τα οποία να προκύπτει ότι έχουν αποφοιτήσει.
    Αναλυτική βαθμολογία (μία για κάθε τίτλο σπουδών).
    Αναγνώριση από τον ΔΟΑΤΑΠ για όσους είναι κάτοχοι τίτλων σπουδών από ΑΕΙ της αλλοδαπής.
    Αποδεικτικό καλής γνώσης της Αγγλικής γλώσσας.
    Αποδεικτικά επαρκούς γνώσης της Ελληνικής γλώσσας (σε περίπτωση
    αλλοδαπών υποψηφίων).
    Βεβαιώσεις και λοιπά αποδεικτικά επαγγελματικής και ερευνητικής
    δραστηριότητας (εάν υπάρχουν).
    Δύο (2) συστατικές επιστολές (ακαδημαϊκές ή επαγγελματικές).
    Φωτοαντίγραφα τυχόν επιστημονικών εργασιών και δημοσιεύσεων (σε τρία [3] αντίγραφα).
    Φωτοτυπία και των δύο όψεων της αστυνομικής ταυτότητας.
    Μία (1) φωτογραφία.
