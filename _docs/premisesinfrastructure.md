---
ref: premisesinfrastructure
title: "Κτιριακές Εγκαταστάσεις-Υποδομές"
excerpt: " 
### Κτιριακές Εγκαταστάσεις – Υποδομές

Το Τμήμα Πληροφορικής στεγάζεται σε τρία ανακαινισμένα κτίρια (Κτίριο Αρεταίος, Κτίριο Γραμματειών (κτίριο 3), Κτίριο Γαληνός) στο παλαιό ψυχιατρείο Κέρκυρας. Εκεί βρίσκονται οι αίθουσες διδασκαλίας για το προπτυχιακό και το μεταπτυχιακό, τα εργαστήρια Η/Υ, η γραμματεία και το γραφείο υποστήριξης συστημάτων του Τμήματος. Τα γραφεία των μελών ΔΕΠ του Τμήματος βρίσκονται σε διαφορετικό χώρο, στο Ανάκτορο των αγίων Γεωργίου και Μιχαήλ.

### Αίθουσες Εργαστηρίων

Σκοπός των εργαστηρίων Η/Υ είναι η υποστήριξη του διδακτικού έργου του Τμήματος Πληροφορικής, η διευκόλυνση των φοιτητών για την εκπόνηση εργασιών στο πλαίσιο των μαθημάτων τους, καθώς και η πρόσβαση στο διαδίκτυο για εκπαιδευτικούς αλλά και ψυχαγωγικούς σκοπούς.

Από όλες τις αίθουσες του κτηρίου και φυσικά από τα εργαστήρια, υπάρχει πρόσβαση στο τοπικό δίκτυο Ethernet 1 Gbps καθώς και στο διαδίκτυο (Ιnternet). Το κτήριο συνδέεται ασύρματα με τον κεντρικό κόμβο του Ιονίου Πανεπιστημίου.

Η πρόσβαση των φοιτητών στα εργαστήρια είναι ελεύθερη εκτός από τις ώρες όπου σε αυτά γίνονται μαθήματα. Οι χρήστες μπορούν ελεύθερα να περιηγούνται στο διαδίκτυο, να λαμβάνουν και να στέλνουν e-mail και να αποθηκεύουν τα αρχεία τους στο σκληρό δίσκο ή σε φορητά μέσα αποθήκευσης (floppy, cd-rom, usb stick). Επίσης τα εργαστήρια είναι εξοπλισμένο με δικτυακούς εκτυπωτές στους οποίους οι φοιτητές μπορούν να εκτυπώνουν εργασίες και υλικό σχετικά με το γνωστικό αντικείμενο της Πληροφορικής."

---
