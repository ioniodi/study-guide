# ΦΟΙΤΗΤΙΚΑ ΘΕΜΑΤΑ

### Κέντρο Διαχείρισης Δικτύων

Το Κέντρο Διαχείρισης Δικτύων (ΚΔΔ) του Ιονίου Πανεπιστημίου δημιουργήθηκε στο
πλαίσιο του προγράμματος ΕΠΕΑΕΚ του Β΄ ΚΠΣ. Στο πλαίσιο του έργου αυτού
δημιουργήθηκε ένα προηγμένο δίκτυο μετάδοσης φωνής και δεδομένων που καλύπτει
όλες τις εκπαιδευτικές και διοικητικές ανάγκες του Ιονίου Πανεπιστημίου. Έχει
αναπτύξει κατάλληλες εφαρμογές και παρέχει συνεχή υποστήριξη για θέματα
δικτύου σε όλα τα μέλη της πανεπιστημιακής κοινότητας. Το ΚΔΔ πέτυχε την
αποδοτικότερη χρήση του δικτύου και την εισαγωγή νέων τεχνολογιών στη
διοικητική και εκπαιδευτική δραστηριότητα του Ιονίου Πανεπιστημίου. Σε όλους
τους φοιτητές και τις φοιτήτριες παρέχεται λογαριασμός ηλεκτρονικού
ταχυδρομείου καθώς και χώρος στον κεντρικό εξυπηρετητή του πανεπιστημίου για
ηλεκτρονική δημοσίευση. Επίσης λειτουργεί αίθουσα τηλεκπαίδευσης με στόχο να
διευκολύνει τη διδακτική διαδικασία και να ενισχύσει τη συνεργασία του Ιονίου
Πανεπιστημίου με άλλα πανεπιστημιακά ιδρύματα. Η ηλεκτρονική διεύθυνση του
ΚΔΔ είναι: http://noc.ionio.gr (http://noc.ionio.gr/).

### Φοιτητική Μέριμνα
Η φοιτητική μέριμνα έχει ως στόχο την υποστήριξη και διεκπεραίωση των
δραστηριοτήτων της στέγασης και της φοίτησης των φοιτητών/φοιτητριών, καθώς
και κάθε είδους προβλήματος που μπορεί να προκύψει σε έναν φοιτητή/μια
φοιτήτρια κατά την περίοδο των σπουδών του/της. Για οποιαδήποτε σχετική
πληροφορία ο φοιτητής/η φοιτήτρια μπορεί να απευθύνεται στα τηλέφωνα 26610 –
87637 και 26610 – 82119, και στην ιστοσελίδα: http://sites.ionio.gr/e-care (http://
sites.ionio.gr/e-care).


### Συνήγορος του Φοιτητή
Μέσω του Συνηγόρου του Φοιτητή, ο κάθε φοιτητής/φοιτήτρια μπορεί να αναζητήσει
υποστήριξη σε οποιαδήποτε περίπτωση αισθάνεται ότι θίγονται δικαιώματά του/της
που άπτονται των φοιτητικών του/της θεμάτων. Για σχετικά ζητήματα μπορεί ο
φοιτητής/η φοιτήτρια να απευθυνθεί στη διεύθυνση synigoros.foititi@ionio.gr
(mailto:synigoros.foititi@ionio.gr) ή στην ιστοσελίδα: http://www.ionio.gr/central/gr/
ombudsman (http://www.ionio.gr/central/gr/ombudsman).

### Ηλεκτρονική Καρτέλα Φοιτητή
H Ηλεκτρονική Καρτέλα Φοιτητή παρέχεται από το Τμήμα Πληροφοριακών
Συστημάτων του Ιονίου Πανεπιστημίου και δίνει την δυνατότητα στους φοιτητές/
στις φοιτήτριες να δηλώσουν ηλεκτρονικά τα μαθήματα που επιθυμούν να
παρακολουθήσουν. Ο ιστότοπος της υπηρεσίας βρίσκεται στην ιστοσελίδα: http://
gram-web.ionio.gr/unistudent (http://gram-web.ionio.gr/unistudent).
